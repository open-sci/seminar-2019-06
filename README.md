# Open Science e Open Access nelle Scienze (Umane, e non solo)

**Chi:** Seminario tenuto da [Silvio Peroni](https://www.unibo.it/sitoweb/silvio.peroni/) per dottorandi del Dipartimento di Filologia Classica e Italianisica, e per chiunque altro interessato (studenti, professori, tecnici, etc.) dell'Università di Bologna, fino a esaurimento posti (max. 85).

**Che cosa:** Il seminario è organizzato in due sessioni. Una teorica, dove si introdurranno i principi principali dell'Open Science e dell'Open Access, e una pratica, dove verranno usati alcuni degli strumenti a disposizione della comunità per una piccola ricerca effettuata usando i dettami introdotti nella prima sessione.

**Quando:** 20 giugno 2019, dalle 9:00 alle 13:00.

**Dove:** Aula Affreschi, via Zamboni 34, Dipartimento di Filologia Classica e Italianistica, Università di Bologna, Bologna, Italia.

**Perché:** Lo scopo del seminario è quello di introdurre e favorire la diffusione dei principi dell'Open Science e Open Access ai giovani ricercatori, evidenziandone i vantaggi per la ricerca accademica.

> Scienza (dal latino *scientia*, trad. italiana: *sapienza*): sistema di conoscenze ottenute con un'attività di ricerca organizzata e con procedimenti metodici e rigorosi, col fine di fornire una descrizione verosimile, oggettiva e predittiva della realtà e delle leggi regolanti l'occorrenza dei fenomeni – [Wiktionary](https://it.wiktionary.org/wiki/scienza)

> L'accesso all'informazione è un diritto umano, ma è spesso trattato come un privilegio. Questa situazione deve cambiare, e sta a tutti noi far sì che accada – [Erin McKiernan](https://www.theguardian.com/higher-education-network/blog/2014/aug/22/university-research-publish-open-access-journal) 

L'UNESCO [definisce](http://www.unesco.org/new/en/communication-and-information/portals-and-platforms/goap/open-science-movement/) l'Open Science come il movimento volto a mettere a le pratiche e gli oggetti della ricerca scientifica (articoli, dati, etc.) a disposizione di tutti, non solo a lavoro finito ma anche, in modo del tutto trasparente, durante il processo di ricerca stesso. In questi ultimi anni, questo movimento ha attratto ed è supportato da un insieme sempre più grande di entità internazionali, dall'[Unione Europea](https://ec.europa.eu/research/openscience/index.cfm) fino alle [tante fondazioni filantropiche](http://www.orfg.org/policy-development-guide) che abitualmente finanziano progetti di ricerca e divulgazione scientifica.

In questo seminario verranno presentate le ragioni alla base del movimento di Open Science, con tutto quel che si porta appresso – l'accesso aperto (Open Access) alla conoscenza scientifica, i dati aperti (Open Data) usati in una determinata ricerca, e la didattica aperta (Open Education). Dopo aver fornito una trattazione teorica, verranno mostrati alcuni degli strumenti a disposizione, che verranno usati durante il seminario per produrre e pubblicare del materiale di analisi secondo i dettami dell'Open Science.

## Materiale

**Slide:** Peroni, S. (2019). Open Science e Open Access nelle Scienze (Umane e non solo). Seminar presented at the Univeristy of Bologna, Bologna, Italy. Zenodo. https://doi.org/10.5281/zenodo.3251667

**Protocollo per la raccolta dei dati:** Barzaghi, S., Cavestri, D., Mangialardo, F., Peroni, S. (2019). Protocollo di Conformità di Riviste Scientifiche all'Open Access. Protocols.io. https://doi.org/10.17504/protocols.io.5aag2ae

**Dati prodotti:** Angiolini, A., Auddino, A., Barzaghi, S., Bernabè, A., Cavestri, D., Di Tella, A., … Torello, M. (2019). Riviste OA - UniBo (Version 1.2). Zenodo. http://doi.org/10.5281/zenodo.3344507

**Report**: Auddino, A., Barzaghi, S., Bernabè, A., Cavestri, D., Foschi, A., Franchi, C., ... Spinaci, G. (2019). Conformità all'Open Access delle riviste pubblicate dall'Università di Bologna. Zenodo. ​http://doi.org/10.5281/zenodo.3344777
